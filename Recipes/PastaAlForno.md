# Pasta al forno (ugnsgratinerad pasta)

4 portioner

I think this is from Paolo Roberto on the web somewhere.

* 500 g penne eller annan kort pasta
* 125 g mozzarella, i små bitar
* 1 1/2 dl riven parmesanost

## KÖTTFÄRSSÅSEN:

* 300 g nötfärs
* 1 gul lök, finhackad
* 2 vitlöksklyftor, finhackade
* 3 blekselleristjälkar, tunt skivade
* 2 morötter, skurna i små bitar
* 500 g krossade tomater
* 2 dl rött vin
* 10 basilikablad
* 1/2 dl olivolja
* 2 tsk salt
* 1 nypa socker

## BECHAMELSÅSEN:

**Note:** need to double or triple the Bechamelsåsen below. The critics complained not enough.

* 1 1/2 msk smör
* 1 1/2 msk vetemjöl
* 3 dl mjölk
* 2 krm salt
* 1/2 krm malen vitpeppar
* 1 nypa riven muskot

## Gör så här:

1. Värm upp oljan till köttfärssåsen i en stor kastrull och bryn nötfärs, lök och vitlök, blekselleri och morötter. Smula samtidigt färsen med en gaffel.

2. Tillsätt de krossade tomaterna, vin, basilika, salt och socker, och koka under lock på svag värme i 30 minuter.

3. Smält smöret till bechamelsåsen på låg värme i en kastrull. Rör i mjölet och blanda ordentligt. Späd med mjölken under oavbruten vispning. Koka såsen på svag värme i 5 minuter, vispa lite då och då. Smaksätt med salt, vitpeppar och muskot.

4. Sätt ugnen på 225 grader.

5. Koka pastan enligt anvisningarna på paketet, och låt den rinna av.

6. Smörj en ugnsfast form, lägg i hälften av pastan och fördela köttfärs- och bechamelsåsen över. Strö över en tredjedel av parmesanosten och all mozzarella. Täck med resten av pastan, köttfärs- och bechamelsås, och strö över resterande parmesanost.

7. Gratinera i ugn i 20 minuter.
